# Over Epihyperderpflardioids

![Geo epihyperderpflardioids in black ballpoint, August 2020](epi-red-plot.jpg)
*Geo epihyperderpflardioids in black ballpoint, August 2020*

De blauwe balpen-plots die ik heb uitgedeeld in Venetie zijn gebaseerd op bovenstaande plot uit 2020 (nieuwe code, zelfde principe). Ik heb voor deze plots steeds balpen gebruikt, omdat ik de textuur ervan erg mooi vind voor deze figuren. Een balpen geeft een vrij dunne lijn (met de plotter), maar heeft veel textuur vergeleken met bijv. fine-liner. Omdat een plotter heel precies is, geeft dit een mooi effect als de lijnen heel dicht langs elkaar gaan, bovendien wordt de tint dieper als de plotter meerdere keren over dezelfde lijn gaat. Om deze reden gaat de plotter vijf keer rond de hele figuur, terwijl sommige delen in fase verschoven zijn. Dat zorgt ervoor dat de plotter in sommige delen 5x precies over dezelfde lijn gaat, en in andere delen steeds een beetje verschoven, wat een fijne spiraal oplevert. Je kan dit goed zien in [deze plottervideo](https://www.instagram.com/p/CDrEfwMnLJy/?img_index=4). 

Ik heb deze figuren "Epihyperderpflardioids" genoemd.

De formules zijn ruwweg gebaseerd op die van Spirograaf (Spirograph), die in wiskundige termen "hypotrochoids" en "epitrochoids" worden genoemd. Mijn formules vallen daar niet helemaal precies onder en hebben meer parameters, dus heb ik het woord "Epihyperderpflardioids" bedacht.

Ik denk dat dit de eerste keer is dat ik dit woord gebruik:

[Epihyperderpflardioids, March 2020](https://www.instagram.com/p/B-M6rgOHBUV/?img_index=1)

Maar ik was al een tijdje langer bezig met deze figuren en formules:

[Harmonic Chains, Oct 2019](https://www.instagram.com/p/B3SJjjvIDHs/?img_index=1)

Het idee is dat je leuke vormen krijgt als je verschillende roterende vectors bij elkaar optelt. Alleen zijn er heel veel manieren om dit te doen. Ik besloot het systematisch aan te pakken, en te kijken wanneer een bepaalde combinatie van parameters een symmetrisch figuur oplevert. Dat is namelijk niet altijd voor de hand liggend, en bleek een erg interessante restrictie.

Ik heb een artikel geschreven over deze zoektocht: [How to make interesting rotating things](rotating) -- hoewel ik ondertussen de formules nog wat beter begrijp, misschien schrijf ik nog een keer een uitgebreider artikel.

# Meer Epihyperderpflardioids

Je kan mijn eerste mints van Epihyperderpflardioids vinden op Hic Et Nunc:

[objkt.com Search Piter Pasma "epi"](https://objkt.com/@piterpasma?search=epi) (de zwart/witte "Syncopated Epihyperderpflardioids" zijn animaties)

Ik heb ook nog een collectie [Epihyperderpflardioids op FX(hash)](https://www.fxhash.xyz/generative/slug/epihyperderpflardioids) uitgebracht.

Verder heb ik nog een live code bewegende random Epihyperderpflardioid generator gemaakt: [Live Epihyperderpflardioids - piterpasma.nl](https://piterpasma.nl/epihyperderpflardioids/). Deze kan het best op een mobile device worden bekeken, omdat het de orientatie sensor gebruikt voor het moduleren van de parameters. Klik voor nieuwe.

[Monochromatic semi- epihyperderpflardioids with extra derp](https://www.instagram.com/p/B-9jsCpH15G/?img_index=2)  
[10 000 Epihyperderpflardioids, Genuary1 2022](https://www.instagram.com/p/CYMe-n2NQWa/?img_index=1)  
[Epihyperderpflardioids with Amen breaks, Genuary28 2021](https://piterpasma.nl/gen28/)  
[Grid of Epihyperderpflardioid permutations, Genuary25 2021](https://www.instagram.com/p/CKhIKg2nqYT/)  
[Epihyperderpflardioid circle packing, Genuary16 2021](https://www.instagram.com/p/CKIDWjAn8Bx/?img_index=1)  
[Epihyperderpflardioids in 809 characters of code, Genuary5 2021](https://piterpasma.nl/gen5/)  

Ik ben ook erg trots op deze geanimeerde Epihyperderpflardioids: [Groen](https://www.instagram.com/p/CBqQjU2HqTt/), [Magenta](https://www.instagram.com/p/CBn5kr4nGtI/), [Oranje](https://www.instagram.com/p/CBst6pwnHjG/), [Blauw Geel](https://www.instagram.com/p/CBvtM5Rn2l3/), [Pseudo semi epihyperderpflardioid](https://www.instagram.com/p/CByu9R_HAzM/).

# Werk van anderen

Nadieh Bremer's Art Blocks project "Rotae" (Nov 2021) gebruikt vergelijkbare formules: [Rotae (Nov 2021)](https://www.artblocks.io/legacy/collections/presents/projects/0xa7d8d9ef8d8ce8992df33d8b8cf4aebabd5bd270/194)

Nadieh heeft mij destijds nog gevraagd of ik dit okay vond, maar ik wil geen claim leggen op wiskundige formules. Bovendien bleek uit haar onderzoek dat anderen deze familie van functies/vormen ook hebben onderzocht: 

[John D. Cook - Mystery curve](https://www.johndcook.com/blog/2015/06/03/mystery-curve/)

[Math less traveled - Random cyclic curves](https://mathlesstraveled.com/2015/06/04/random-cyclic-curves-5/)

Maar iedereen doet het ook net op een subtiel andere manier. Mijn Epihyperderpflardioids hebben bijvoorbeeld meestal een hoog frequente derde rotator, met oscillerende radius, die tekent de typische "spiraal blobjes" ("bulges"), die Epihyperderpflardioids hebben, maar ik niet heb gevonden in andere mensen hun formules. Dat komt ook omdat dit puur een aesthethische keuze was en niet echt wiskundige basis heeft.

# Hoe spreek je "Epihyperderpflardioids" uit?

Om mensen te helpen met de uitspraak van "Epihyperderpflardioids", heb ik de hulp van Suno AI ingeschakeld::

[Epihyperderpflardioids GO](https://suno.com/song/9ff6b9b2-4cba-4447-83ab-638760b2c187) [mp3](EPIHYPERDERPFLARDIOIDS.mp3)  
[Epihyperderpflardioids New Wave 1](https://suno.com/song/d12b5489-0a2a-4154-8a44-02279bd34058) [mp3](EPIHYPERDERPFLARDIOIDS-newwave1.mp3)  
[Epihyperderpflardioids New Wave 2](https://suno.com/song/fe01624f-e62b-4481-90d0-3c254b374764) [mp3](EPIHYPERDERPFLARDIOIDS-newwave2.mp3)  

# Terminologie

Om dingen ingewikkelder te maken, maak ik onderscheid tussen de volgende termen:

[**geo-epihyperderpflardioids**](https://www.instagram.com/p/CCbMluBH9rc/?img_index=1) -- origineel waren de "bulges" / "spiraal blobjes" cirkelvormige spiralen. Met een beetje gepruts bleken driehoekige en vierkante spiralen ook mogelijk, en die noem ik "geo-epihyperderpflardioids". 

[**semi-epihyperderpflardioids**](https://www.instagram.com/p/B-9jsCpH15G/?img_index=1) -- in sommige versies is de epihyperderpflardioid niet een continue lijn, maar worden de spiraal blobjes onderbroken door kleine losse cirkels, alsof de lijn gebarsten is.

[**pseudo-epihyperderpflardioids**](https://www.instagram.com/p/CByu9R_HAzM/) -- "you've got to know the rules before you break the rules", Epihyperderpflardioids ontstonden door een zoektocht naar symmetrie. Een pseudo-epihyperderpflardioid laat deze voorwaarde los en is niet meer symmetrisch.

