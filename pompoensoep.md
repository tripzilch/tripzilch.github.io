# Pompoensoep

## Ingredienten

* 2 pompoenen
* 4-5 dikke uien
* een derde bol knoflook
* winterpeen
* 6-8 bouillonblokjes
* half bolletje verse nootmuskaat (die je moet raspen)
* kurkuma
* versgemalen zwarte peper
* water
* witte azijn
* paar eetlepels suiker of honing
* boter (geen margarine ofzo gewoon roomboter)
* olijfolie

## Wat doe

* ui in stukjes snijden (hoeft niet super fijn)
* smelt een flink stuk boter (1/5e van een pakje) met wat olijfolie in de grootste pan die je kan vinden
* ui langzaam bakken in de pan op laag vuur, beetje roeren af en toe
* de ui moet geel/lichtbruin worden, als dit per ongeluk te hard gaat, kan je een klein beetje (2-4 eetlepels) koud water erbij gieten en roeren, om het af te koelen. geef de ui wel de tijd om langzaam te bruinen. ondertussen:
* pompoenen wassen, in een paar stukken snijden, zaadjes en spul eruit lepelen, daarna het vruchtvlees in blokjes snijden (schil ook gebruiken, gewoon laten zitten)
* de peen schillen en in stukjes snijden
* knoflook kneuzen, flinke snuf zout erover, in stukjes snijden en bij de uien doen, roeren
* waterkoker volgieten met water, aanzetten
* nu de peen en de pompoen in de pan gooien, alles even door elkaar roeren, en de deksel op de pan doen, met het vuur (nog steeds) laag
* nu is het tijd om even te wachten en alles een beetje gaar te laten worden. af en toe doorroeren. als je het idee hebt dat dingen aanbakken, kan je weer een klein beetje water erbij doen
* als de pompoen zacht lijkt te worden is het wel mooi geweest. giet het hete water uit de waterkoker erbij, zoveel tot alles onder staat, doorroeren
* zet het vuur hoog, breng de boel (roerend) weer aan de kook, zet het vuur weer laag zodat het zachtjes pruttelt
* gooi 6 bouillonblokjes in de pan. als het dikkere bouillonblokjes zijn begin dan eerst met 4
* nu is het tijd om alles met de staafmixer te pureren. zet het vuur even uit als je pureert. pureer alles totdat er geen grote stukken meer zijn. daarna gaan we de boel op smaak brengen:
* begin met een klein scheutje azijn. doe dit eerst in een kopje zodat je niet per ongeluk uitschiet
* doe een ruime hoeveelheid kurkuma en zwarte peper erbij
* rasp een kwart bolletje nootmuskaat in de soep
* roer alles even door en proef een hapje of twee of drie
* is het zout genoeg / kan het zouter? doe dan een extra bouillonblokje erbij
* is het zoet genoeg / kan het zoeter? (bijvoorbeeld als de pompoen niet zoveel smaak had) doe dan 1-2 eetlepels suiker of honing erbij. let op of het nodig is, de soep hoeft niet heel zoet. peen en ui zijn ook al zoet
* is het zuur genoeg? als het zuurder moet, doe er dan een klein beetje extra azijn door. deze is heel belangrijk. zorg dat je het zuur net kan proeven maar absoluut niet meer dan dat :)
* kan je de nootmuskaat proeven? als niet, rasp je nog wat meer erdoor
* is de soep vloeibaar genoeg? als het te dik is, doe er dan een scheutje water bij
* pureer alles nog een extra keer zodat het extra mooi glad is
* proef weer een hapje soep, merk op hoe de smaak veranderd is van zonet, en bedenk of het de goede kant op gaat, en of er nog iets bij moet. zo ja, doe dat erbij
* alles even doorroeren, nog een keer proeven voor de zekerheid, zorg dat de soep goed heet is voordat je het in kommetjes doet
* opdienen met creme fraiche!
